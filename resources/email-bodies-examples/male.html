<body>
  <b>Szanowny Panie,</b>

  <p>
    Ja, [NAME], zam. [CITY], niżej podpisany/a obywatel/ka Rzeczypospolitej
    Polskiej, zwracam się do Pana w związku z ludobójstwem dokonanym przez
    Izrael na Palestyńczykach w Strefie Gazy. Oczekuję, że jako mój
    przedstawiciel podejmie Pan działania w ramach swoich uprawnień, aby
    <b
      >skłonić Rząd Rzeczypospolitej Polskiej do aktywniejszego zaangażowania
      się w natychmiastowe rozwiązanie tej sytuacji.</b
    >
  </p>

  <p>
    Od ponad 20 miesięcy Strefa Gazy jest miejscem ludobójstwa. Tak oceniają to
    eksperci ONZ, międzynarodowe organizacje praw człowieka - w tym izraelskie -
    a także czołowi badacze ludobójstwa i historii Holokaustu. Potwierdzają to
    również orzeczenia Międzynarodowego Trybunału Sprawiedliwości oraz relacje,
    które wszyscy z niepokojem śledzimy.
  </p>

  <p>
    Widzimy jak dzieci umierają z głodu, gdy tony pomocy humanitarnej czekają
    zablokowane na granicach Strefy Gazy. Każdy dzień zwłoki oznacza kolejne
    ofiary.
  </p>

  <p>
    12 czerwca 2025 roku Zgromadzenie Ogólne ONZ przyjęło rezolucję, w której
    zażądało od Izraela natychmiastowego zakończenia blokady Gazy, otwarcia
    wszystkich przejść granicznych i zapewnienia, że pomoc humanitarna dotrze do
    palestyńskiej ludności cywilnej. Polska zagłosowała za tą rezolucją.
  </p>

  <p>
    Mimo to blokada wciąż trwa, rządy i instytucje międzynarodowe nie podejmują
    wystarczających działań, by wprowadzić w życie postanowienia wspólnoty
    międzynarodowej.
  </p>

  <p>
    <b
      >Dlatego 31.08 rozpoczęła się największa oddolna międzynarodowa
      mobilizacja, w historii prób przełamania nielegalnej blokady Strefy
      Gazy.</b
    >
    Global Sumud Flotilla to prawie 100 statków, delegacje z 44 krajów i jeden
    wspólny cel: otwarcie korytarza humanitarnego dla głodzonych Palestyńczyków.
  </p>

  <p>
    Polską delegację reprezentują: Omar Faris, Christian Kobluk, Ewa Jasiewicz,
    Bartosz Ostrowski, Marcin Kubiak, Franciszek Sterczewski, Piotr Nasiadka,
    Karolina Ptak, Łukasz Kozak, Agnieszka Tkaczyńska, Patrycja Wieczorkiewicz.
  </p>

  <b
    ><p>
      To misja pokojowa, a wszystkie działania przeciwko niej są nielegalne.
    </p>

    <p>
      Mimo tego IZRAEL ZAPOWIEDZIAŁ ATAK NA FLOTYLLĘ PŁYNĄCĄ DO GAZY Z POMOCĄ
      HUMANITARNĄ!
    </p></b
  >

  <p>
    Oświadczenia izraelskie ujawniają intencję brutalnej interwencji wobec
    Flotylli. W tej chwili ochrona tego ruchu humanitarnego jest ważniejsza niż
    kiedykolwiek.
  </p>

  <p>
    <b
      >W świetle powyższego wzywam Pana oraz władze Rzeczypospolitej Polskiej
      do:</b
    >
  </p>
  <ol>
    <li>
      Wsparcia działań dążących do zebrania się Rady Bezpieczeństwa ONZ. Rada
      musi wypełnić swoją misję ochrony flotylli przed jakimkolwiek atakiem
      Izraela. Szybkie zwołanie rady i podjęcie konkretnej decyzji ma kluczowe
      znaczenie dla tego, aby społeczność międzynarodowa wzięła odpowiedzialność
      za tę inicjatywę humanitarną.
    </li>
    <li>
      Zapewnienia pełnej ochrony konsularnej dla polskiej delegacji oraz
      wsparcia dla wszystkich jednostek flotylli biorących udział w misji.
    </li>
    <li>
      Zintensyfikowania działań politycznych i dyplomatycznych na forum
      międzynarodowym w celu natychmiastowego zakończenia ludobójstwa w Strefie
      Gazy - w tym zagwarantowania bezpiecznego korytarza humanitarnego.
    </li>
    <li>
      Całkowitego embarga na obrót bronią, usługami i towarami o znaczeniu
      strategicznym z Izraelem, zgodnie z obowiązującym Polskę prawem krajowym i
      międzynarodowym, zawartym w Traktacie o Handlu Bronią, wspólnym stanowisku
      Rady UE 2008/944/WPZiB oraz Konwencji o zapobieganiu i karaniu zbrodni
      ludobójstwa.
    </li>
    <li>
      Dążenia do zwiększenia - na terenie Unii Europejskiej - liczby ewakuacji
      medycznych z prawem do powrotu, w ramach Europejskiego Mechanizmu Ochrony
      Ludności oraz domagania się uwolnienia bezprawnie przetrzymywanych
      więźniów palestyńskich, jak dyrektora szpitala Kamal Adwan, dr Hussama Abu
      Safiy.
    </li>
  </ol>

  <p>
    Polska musi stanąć po stronie sprawiedliwości, praw człowieka i szacunku do
    prawa międzynarodowego. Nie wyobrażam sobie, by przedstawiciel narodu
    polskiego mógł milczeć w obliczu tak oczywistych zbrodni i łamania prawa
    międzynarodowego. Oczekuję od Pana jednoznacznej reakcji i działań
    adekwatnych do wagi sytuacji.
  </p>

  <p>
    Z poważaniem,
    <br />
    [NAME]
  </p>
</body>
